---
title: "Xradar 22-1"
excerpt: "Radarıma takılanlar (-∞, 2022-04-15]"
tags: tr
locale: tr_TR
axseq: 4
published: true
---

{% include youtubePlayer.html id="TvY5acjluAI" %}

ℹ️ Bu yazı ilk olarak asynx.dev'de yayınlanmış olup buraya sonradan taşınmıştır
ve bir miktar tekrar düzenlenmiştir.

> Xradar, ilgi alanlarımız kapsamında olan biten konuları konuştuğumuz bir
> blog yazısı serisidir.

Bu yazı, **(-∞, 2022-04-15]** tarihleri arasında *radarımıza takılan*
konuları kapsamaktadır.

- **Bilgi:** Xradar kısmı, geçmiş tarihlerde de oluşturmaya ve  yazmaya
  çalıştığımız bir kısımdı ama tam olarak başlatamamıştık. Bu yazıyı, eski
  içerikleri de toparladığımız bir *deneme* yazısı olarak yayınlıyoruz. O
  yüzden buradaki içeriklerin çoğu eski tarihlidir. Fakat sonraki haftalarda bu
  işin düzene gireceğini umuyoruz. (:
- 2021-03: [Open-Source FPGA Foundation](https://osfpga.org/) isminde yeni bir
  vakıf kurulmuş. Alan ismi (domain) ise 12 Mart 2021'de kayıt edilmiş.
  Kuruluşundan itibaren yaklaşık 1 yıl geçen bu oluşumun [Github
  reposu](https://github.com/os-fpga)nda [faydalı olabilecek
  içerikler](https://github.com/os-fpga/open-source-fpga-resource) var.
- 2021-05: Xilinx, Zynq Ultrascale+ tabanlı ticari bir SOM duyurdu:
  [Kria](https://www.xilinx.com/products/som/kria.html)
- 2021-05: [CyberChef - The Cyber Swiss Army
  Knife](https://gchq.github.io/CyberChef/) isminde geliştiriciler için
  tasarlanmış ve istediğiniz sıra ile kullanıp *pişirebileceğimiz* araçlar
  bulunuyor. İnternet olmayan ortamlarda da indirilip kullanılabiliyor. Videoda
  bahsedilen [Bombe](https://en.wikipedia.org/wiki/Bombe) ve [XKCD
  karikatürü](https://xkcd.com/221/).
- 2021-07: FPGA tasarımcıları için yeni bir YouTube kanalı: [FPGAs for
  Beginners](https://www.youtube.com/c/FPGAsforBeginners). Stacey adında bir
  profesyonel FPGA tasarımcısı tarafından içerik üretilen bu kanalda konu
  anlatımları ve örnek projeler bulunuyor. (Kanalın ilk adı HDL for Beginners
  by Stacey idi.)
- 2021-07: Geç keşfettiğim YouTube kanallarından biri de
  [DoctorPi](https://www.youtube.com/channel/UCgbx7s94B34xuOIhMcLHaFA) kanalı.
  [Murat Boyar](https://www.linkedin.com/in/mboyar) tarafından içerik
  oluşturulan bu kanalda [Bash
  Scripting](https://www.youtube.com/watch?v=Knya4JYheGE&list=PLlKf4EyiSijANwtEd5y_lgtBLJvX3idvF)
  ya da
  [Yocto](https://www.youtube.com/playlist?list=PLlKf4EyiSijBz9dsXVGe7a-R6wJCvSRXt)
  gibi daha özel konularda içerikler bulunuyor. Özellikle Yocto konusu ilgimi
  çekti ve henüz bitiremesem de içeriği hızla tüketmeye başladım. :) Böyle bir
  konuda İngilizce video içerikler bile bulmak zor iken Türkçe böyle bir
  içeriğin olması büyük şans. Murat Bey'in bir de [Meslek
  Meselesi](https://anchor.fm/doctorpi) isminde bir podcast'i bulunuyor (henüz
  bakamadım).
