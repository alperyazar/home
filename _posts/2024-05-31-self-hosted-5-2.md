---
# License: CC-BY-SA-4.0.
title: "Ekip Veriminizi Arttıracak, OFFLINE Çalışabilen 5 Araç - 2"
excerpt: "Bu yazıda offline da çalışabilen ve çalışma veriminizi arttıracağını düşündüğüm 5 araçtan bahsediyorum."
image: /assets/img/24/13.jpg
#imageyt: sO_Sdf09DiY
toc: true
axseq: 13
published: true
tags:
  - tr
---

Bir önceki yazımda, internet bağlantısı olmadan kullanabileceğiniz yani
**self-hosted** çalışan 5 adet araçtan ve temel bir altyapı önerisinden
bahsetmiştim. Bu yazımda da yine faydalı olabileceğini düşündüğüm 5 adet araç
tanıtacağım. Eğer okumadıysanız bir önceki yazıyı okuyarak başlamanızı öneririm:

{% include ax_single.html reccmode="single" reccyear="24" reccaxseq="12" %}

Bu araçlarda bir öncekiler gibi **web tabanlı** ve **Docker container** olarak
paketlenmiş sürümleri bulunan araçlar olacak.

## Asciinema

![Asciinema](/assets/img/24/13-asciinema.png){:.centered .lazyload}

Asciinema, sloganı **terminal session recorder** olarak geçen bir araç. Linux
üzerinde terminalde bir şeyler yapan ve bunları paylaşmak isteyen kişilere hitap
ediyor. OBS gibi ekranı video olarak kaydeden bir yazılımla arasındaki temel
fark kaydı bir metin dosyası olarak alıyor olması. Oynatıcısında da bir video
gibi izlesek de aslında arkada metin oynatılıyor. **İzlerken durdurup, faremizle
o metni kopyalayıp yapıştırabiliyoruz.** Diyelim ki bir tutorial hazırladınız,
bunu takip eden kişiler sizin yazdığınız komutları doğrudan kopyalayıp
kendilerine yapıştırabiliyorlar. Kayıtlar da metin tabanlı tutulduğu için bir
video kaydına göre çok az yer kaplıyor.

Bu servisi dilerseniz [asciinema.org](https://asciinema.org/) adresinde de
kullanabilir ya deneyebilirsiniz. Burada gördüğünüz servisin aynısını kendi
makinelerinizde de çalıştırabiliyorsunuz. SMTP entegrasyonu yapmanız biraz şart
gibi çünkü login sistemi mail üzerinden gönderilen tek kullanımlık linkler ile
çalışıyor.

Eğer ZSH gibi terminallerde, Unicode karakterler ile çalışıyorsanız kaydettiğiniz
terminal kayıtları web üzerinden oynatılırken düzgün gözükmeyebilir. Burada bir
deneme yapmanızı veya kayıt sırasında daha basit bir terminal düzenine geçmenizi
öneririm.

Kayıt sırasında **otomatik jump cut** yaptırabiliyorsunuz. Belirlediğiniz süre
boyunca terminalde bir işlem yapmazsanız o boşluklar kaydedilmiyor. Böylece
daha kısa süren kayıtlar elde edebiliyorsunuz. İzleyen kişiler de "Vay be
hiç düşünmeden takır tukur yazıyor" diyorlar. 😉

Aşağıdaki yazımda kaydettiğim birkaç örneği de görebilirsiniz:

{% include ax_single.html reccmode="single" reccyear="24" reccaxseq="5" %}

👉 [Docker](https://docs.asciinema.org/manual/cli/installation/#container-image)

## HedgeDoc

![HedgeDoc](/assets/img/24/13-hedgedoc.png){:.centered .lazyload}

Bu aracın sloganı: **Ideas grow better together** İsminden de anlayabileceğiniz
gibi beraber bir şeyler yapmayı sağlıyor. Peki ne? Bu araç sayesinde bir
Markdown dosyası üzerinde ekip arkadaşlarınızla çalışabiliyorsunuz, aynı anda.
Aynı satırları değiştirmeye çalışmadığınız sürece dokümanın farklı yerlerini
aynı anda değiştirebiliyorsunuz. **Overleaf** i biliyorsanız, onun Markdown
versiyonu gibi düşünebilirsiniz.

Bununla beraber bir dokümanın değişiklikleri de otomatik olarak kaydediliyor ve
eski bir sürüme dönebiliyorsunuz.

Çok kapsamlı olmasa da Markdown dokümanınızdan sunum da hazırlayabiliyorsunuz
fakat temel amacınız bu ise [Marp](https://marp.app/) gibi araçlar daha uygun
olacaktır.

Yazdığınız dokümanları PDF olarak da export edebiliyorsunuz.

[Demo instance](https://hedgedoc.org/demo/)

Yukarıdaki linkten test edebilirsiniz.

Gitlab, Github, LDAP, OAuth, SAML gibi birçok authentication mekanizmasını
[destekliyor](https://docs.hedgedoc.org/guides/auth/ldap-ad/), bu çeşitlilik
beni şaşırttı genelde bu kadar fazla sayıda entegrasyon olmuyor.

Merak edenler için HedgeDoc ile CodiMD vs HackMD arasındaki ilişki
[burada](https://hedgedoc.org/history/) gösteriliyor, güzel bir gösterim.

👉 [Docker](https://docs.hedgedoc.org/setup/docker/)

## JSON Editor Online

![JSON Editor Online](/assets/img/24/13-json.png){:.centered .lazyload}

JSON dosyaları ile uğraşıyorsanız bu aracı bir *linter* veya *editor* olarak
kullanabilirsiniz.

[jsoneditoronline.org](https://jsoneditoronline.org/)

adresinden kullanabilir veya test edebilirsiniz.

👉 [Docker](https://hub.docker.com/r/djmattyg007/jsoneditor)

## Word to Markdown Converter

`word2md` olarak da geçen aracın yaptığı iş adında, Word dosyalarınızı Markdown
dosyalarına çeviriyor. Çok kullanmadığım için başarısı konusunda pek bir
yorumum yok.

[word2md.com](https://word2md.com/)

adresinden kullanabilir ya da test edebilirsiniz. Self-hosted olarak çalışırken
beklediğimden fazla bellek tüketiyor diye aklımda kalmış ama tam da emin değilim.

Eğer bu çevrimin tersini yani Markdown'dan Word'e bir çevrim arıyorsanız, ya da
herhangi bir dokümanı herhangi bir formata dönüştürmek istiyorsanız muhakkak
[pandoc](https://pandoc.org/) a bakmalısınız. **Pandoc** yapamıyorsa, o iş
olmuyordur muhtemelen…

👉 [Docker](https://github.com/benbalter/word-to-markdown-server/pkgs/container/word-to-markdown-server)

## Uptime Kuma

![Uptime Kuma](/assets/img/24/13-uptime.png){:.centered .lazyload}

Bu araç doğrudan işinize yarayacak bir araç değil. Fakat bunu saymazsak ilk yazıdan
itibaren 9 adet araç tanıdık ve diyelim ki bunları veya başka araçları altyapımıza
kurduk. Peki bunlar güzel güzel çalışıyor mu? Erişilebiliyor mu?

İşte bu soruların cevabı için bir monitör aracı kullanabiliriz. Uptime Kuma da
bir monitör aracı. Servislerimizin çalışıp çalışmadığını kontrol edebiliriz.

[Sitesi ve Demo](https://uptime.kuma.pet/)

Elbette [Zabbix](https://www.zabbix.com/) gibi çok daha kapsamlı araçlar mevcut.
Uptime Kuma daha basit bir araç. SMTP entegrasyonu yaparsanız size bir şeyler ters
gidince mail atabiliyor ya da bir önceki yazıda belirttiğim Mattermost'a mesaj
atabiliyor. *Status* ya da *monitor* sayfaları sunabiliyorsunuz, tatlı bir araç
kendileri.

👉 [Docker](https://uptime.kuma.pet/)

---

Şimdilik bu kadar. Faydalı olması dileği ile…
