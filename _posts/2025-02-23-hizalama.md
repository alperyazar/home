---
# License: CC-BY-SA-4.0.
title: "İşlemciler ve Bellekte Hizalama"
excerpt: "Hebele"
#image: /assets/img/23/1.png
imageyt: KRy20M7uQM4
toc: true
axseq: 5
published: true
tags:
  - tr
---

Modern bilgisayar sistemlerinde işlemciler ve bellek arasındaki veri alışverişi,
donanımın verimli çalışması için kritik bir faktördür. Bu etkileşimde, **bellek
hizalaması (memory alignment)** önemli bir rol oynar. Bellek hizalaması,
verilerin belirli adres sınırlarına yerleştirilmesini ifade eder ve işlemcinin
belleğe erişim hızını doğrudan etkileyebilir. Hizalama sadece hız yani
performans açısından kritik değildir. Hizalama kurallarının sağlanmadığı
durumlarda programlar yanlış çalışabilir, işlemciler *olağandışı durum
(exception)* oluşturabilir ve bu durumlar düzgün ele alınmadığı taktirde çalışan
işlemlerin hatta tüm işletim sisteminin akışının sonlandırılması ile
sonuçlanabilir.

## Byte/Word Addressing ve Minimum Addressable Unit Kavramları

İşlemcide koşan programlar ve bu programların kullandığı veriler tipik olarak
bellekte yani *memory* (sıklıkla RAM de denilmektedir) üzerinde saklanır.
Bellekler küçük alt parçalara ayrılmışlardır ve her bir küçük parçanın nümerik
bir adres değeri vardır. Günümüzde kullandığımız işlemci ve belleklerden oluşan
sistemlerin hemen hemen hepsinde bu alt parça **8-bit veri tutabilen byte**
olmaktadır. Yani bellekler, 1 byte veri tutabilen minik alanların birleşmesinden
oluşan büyük alanlar olarak düşünülebilir. İşlemciler de tipik olarak her byte'a
bağımsız olarak erişebilir ve bunun üzerinde işlem yapabilirler. İşte bu tarz
belleklere ve sistemlere **byte addressable memory** yani Türkçe'ye çevirecek
olursak **byte adreslenebilir bellek** denmektedir. Belleğin en küçük birimi 1
byte veri tutabilen odacıklar olmaktadır.

Çoğu sistem böyle olsa da byte adreslenebilir olmayan bellek ve sistemler de
mevcuttur. **Word addressing** olarak çalışan sistemlerde bellek 1 byte
alanlardan değil, örneğin 4 byte alanların birleşmesinden oluşmuştur. Bu tarz
sistemlerde işlemci ve üzerinde koşan programlar belleğe byte byte değil, 4-byte
4-byte olarak erişirler. Bir başka deyişle bellek görece daha büyük odacıkların
birleşmesinden oluşmuştur.

İşte bir işlemcinin/sistemin adresleyerek ayırabildiği en küçük birime **minimum
addressable unit (MAU)** denmektedir. Örneğin byte adreslenebilir sistemlerde bu
büyüklük 1-byte iken, word boyutu 4-byte olan ve word adreslenebilir sistemlerde
bu birim 4-byte olacaktır.

Belirttiğim gibi birçok sistem byte adreslenebilir bellek yapılarından
oluşmaktadır. Bu, işlemcinin word yani kelime büyüklüğü ile doğrudan bağlantılı
değildir. Örneğin bir 32/64-bit işlemcinin byte adreslenebilir şekilde çalışıyor
yani bellekte 8-bitlik odacıklarda işlem yapabiliyor olabilir.

![8 ve 16 bit adreslenebilir bellek](/assets/img/25/5-8-16.png){:.centered .lazyload}

{:.text-align-center}
Yukarıdaki örnekte 1 KiB (1024 byte) büyüklüğünde bir belleği iki farklı şekilde
görüyoruz. Soldaki byte adreslenebilir bellekte MAU büyüklüğü 8-bit,
*odacıklarımız* 1 byte büyüklüğünde ve 1024 adet odacığımız var. Adres değerini
`0` dan başlatırsak en yüksek değer `1023` oluyor. Sağdaki word adreslenebilir
bellekte de örnek olsun diye 16-bit kelime yani word uzunluğunu aldım, word
32-bit olmak zorunda değil. Burada ise *odacıklarımız* 2 byte veri tutabiliyor.
Toplam bellek boyutumuz aynı yani 1 KiB kaldığı için belleğimiz *enine
genişlediğinden*, adeta *boyuna kısalıyor* ve adres aralığı yarıya iniyor.

---

Yazının ilerleyen kısımlarında **byte adreslenebilir sistemleri konuşacağız ama
öğreneceğimiz kavramlar aslında genel geçer olacak yani word ya da başka bir
şekilde adreslenen belleklere de uyarlanabilecek konseptlerden bahsedeceğiz.**

## Ya Verimiz Büyükse? 🤔

## Kaynaklar

- <https://en.wikipedia.org/wiki/Byte_addressing>
- <https://en.wikipedia.org/wiki/Word_addressing>
