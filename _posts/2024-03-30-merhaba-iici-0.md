---
# License: CC-BY-SA-4.0.
title: "0 - Merhaba - İşlemcinin İçinde Çevrilen İşler"
excerpt: "cpu.land sitesindeki içeriğe göz attığım mini yazı serisinin tanıtımı"
image: /assets/img/24/11.jpg
#imageyt: sO_Sdf09DiY
toc: true
axseq: 11
published: false
tags:
  - tr
---

İnternette dolaşırken [cpu.land](https://cpu.land) isimli sitenin şiddetle
tavsiye edildiğini gördüm. Site, *genç hacker*ların bir topluluğu olan [Hack
Club](https://hackclub.com/) ve [Lexi Mattick](https://kognise.dev/) tarafından
oluşturulmuş, sloganı **Putting the "You" in CPU** olan (kelime oyununa dikkat:
yu in sipiyu), işlemcilerin ve bilgisayarların temel çalışma mantığını anlatan
bir site. Siteyi yapan arkadaş, 17 yaşında biri ve Hack Club'ta tam zamanlı
çalışmak için liseyi terk etmiş. [^1f] Konuda hiçbir eğitim almamış ve tamamen
kendi kendine öğrenmiş her şeyi. [Repo](https://github.com/kognise)sunda güzel
projeler var, bakmanızı tavsiye ederim.

![CPU land](/assets/img/24/11-cpuland.jpg){:.centered .lazyload}

{:.text-align-center}
<https://cpu.land> ve [Sitenin Reposu](https://github.com/hackclub/putting-the-you-in-cpu)

Ben de meraktan seriyi bir okumaya karar verdim. Okurken de blogumda ihtiyaç
olursa notlar alacağım. Bu mini serinin ismini ben de biraz kelime oyunu yaparak
**İşlemcinin İçinde Çevrilen "İşler"** koydum. İngilizce'deki *You-CPU* kelime
şakasını olduğu gibi çevirmek mümkün değil, ben de başka şaka uydurdum. Bu
yazının kapağına dikkat ederseniz renkleri de çaldığımı görebilirsiniz ;).

Bu yazı dizisi ile kaynağı Türkçe'ye çevirmeyi **hedeflemiyorum.** Olursa
notlarımı ve yorumlarımı paylaşacağım, henüz okumaya başlamadım. Lafı fazla
uzatmadan başlayalım. Orijinal kaynağın
[lisansının](https://github.com/hackclub/putting-the-you-in-cpu/blob/main/LICENSE),
MIT, blogumda bahsetmeye uygun olduğunu da belirtmiş olayım.

## Bölüm 0 - Merhaba

Bilgisayarlar ile ilgili parça parça şeyler biliyoruz ama bunlar bir araya
gelince nasıl çalışıyor? Programlar CPU'da nasıl çalışıyorlar? *syscall*lar
nasıl çalışıyor? Birden fazla program aynı anda nasıl çalışıyor? Yazar, haftalar
süren araştırmalar yapmış ve 40 sayfa not almış (peh, 40 sanki çokmuş gibi
yazmış).

> Bir şeyi başkasına anlatabiliyorsan işte o zaman gerçekten anlarsın...

[^1f]: <https://news.ycombinator.com/item?id=36823605>
